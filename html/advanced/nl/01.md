1. Als je de **Beginner** en **Midden HTML & CSS Sushi Kaarten** hebt afgerond, dan weet je al veel over het programmeren met deze twee talen. Deze kaarten leren je hoe je al die onderdelen samenvoegt om een professioneel uitziende website te bouwen, zoals deze: [dojo.soy/a-html-fin](http://dojo.soy/a-html-fin).
2. Op de volgende kaarten leer je hoe:
   * je het raamwerk van de website maakt
   * Je een simpel sjabloon maakt
   * je een geanimeerd menu voor je site maakt
   * je een geweldig uitziende aanhef maakt
   * je een overzicht van je codeerprojecten maakt
3. Om te beginnen heb je een geraamte van je website nodig. Maak een nieuwe *map* met de naam *gevorderden_website* aan om je website in te stoppen.

   Maak binnen die map nog een paar *mappen*:
   * *css* - waarin je je opmaak stopt. Het is handig om dit goed te organiseren als je er meerdere hebt voor verschillende dingen als thema's, specifieke opmaak voor bepaalde pagina's etc.
   * *img* - waarin je alle afbeeldingen plaatst die je nodig hebt voor je website, zoals een logo, foto's of screenshots van je projecten.
   
4. Maak een paar bestanden van waaruit je werkt:

  In de map *gevorderden_website* (de *basis map* van je website) maak je lege bestanden aan met de volgende namen:
    * *sjabloon.html* - De opmaakpagina die je naar alle nieuwe pagina's kopieert die je maakt.
    * *index.html* - De startpagina van je website.
    * *projecten.html* - De pagina waarop je al je projecten opsomt.
    * *over.html* - De pagina waarop je informatie over jezelf meldt.

  In de map *gevorderden_website/css* maak je een leeg bestand met de naam:
    * *stijl.css* - Het CSS bestand waar je al je stijlen in stopt.

  > ### Kopiëren van sjablonen
      Het knippen en plakken van sjablooncodes is niet iets dat professionele webontwikkelaars doen, maar je zult *JavaScript* of een andere programmeertaal als *Python* of *Ruby* moeten leren voordat je nóg gavere websjablonen kunt maken.

5. Je hebt nu alle mappen gemaakt. In de andere kaarten zul je die mappen gaan vullen met de code waaruit je website bestaat!
   Een raamwerk als dit maken is een goed begin om met je grote website projecten te beginnen. Het helpt je om alle stukjes te onthouden die later toegevoegd moeten worden wanneer je diep in het programmeren zit.
