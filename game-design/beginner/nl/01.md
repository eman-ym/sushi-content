1. ##Winnen
    De meeste spellen hebben een *doel*: een manier om te winnen en je ziet meestal een *"je hebt gewonnen!"* bericht op je scherm verschijnen. Zonder een *doel* weet een *speler* niet dat hij klaar is en weet dan niet dat hij het spel verslagen heeft.
    
    In bijvoorbeeld platformspellen (zoals **Mario** of **Rayman**) is je *doel* om het eind van een niveau te halen. In andere spellen kan het *doel* zijn om zoveel mogelijk punten te verzamelen voor de tijd voorbij is of voordat je al je levens verliest.
    
    Er zijn een paar spellen waarin het *doel* niet duidelijk is, zoals in sommige versies van **Minecraft**. Deze spellen bieden een wereld waarin een *speler* kan ontdekken en de eigen doelen kan bepalen. Deze spellen zijn moeilijker om te maken en moeilijker om het spel leuker te maken voor de *speler*.
    > ### Bepaal de planning van je spel!
    Heb je bepaald welk *spel* je wilt maken? Pak een vel papier (of een bestand op je computer) en schrijf de antwoorden op de volgende vragen op:
    * Heeft je spel een *"Je hebt gewonnen!"* scherm?
    * Hoe bereikt een *speler* het *"Je hebt gewonnen!"* scherm?
    * Is het *doel* van het spel makkelijk voor de *speler* om te bereiken en te begrijpen?
    * Weet de *speler* wat hij moet doen om het *doel* te bereiken?
    
2. ## Verliezen
    De meeste spellen hebben ook een *"Je hebt verloren!"* scherm, wanneer de *speler* al zijn levens verliest of het *doel* niet bereikt. Het kan ook een *"Game over"* of *"De tijd is om!"* scherm zijn, afhankelijk van hoe je bepaald hebt hoe je scherm werkt. Zonder de mogelijkheid om te verliezen is er geen risico voor de *speler* en is het zeker dat de *speler* het *doel* haalt.
    
    Bepaal welke *bronnen*, zoals levens, magische krachten, voorwerpen of brandstof de *speler* kan gebruiken om het *doel* te bereiken. Een hele simpele manier om een verliesmogelijkheid in te bouwen is door een *tijdlimiet* toe te voegen.
    
    Andere *"Je hebt verloren"* schermen kunnen gebeurtenissen zijn: Als de *speler* in een kuil valt, of wanneer een klant in het restaurant van de *speler* ongeduldig wordt van het wachten op zijn bestelling.
    
    In de meeste spellen is het zo dat als je aan het spel begint en je helemaal niets doet, dat je verliest. Dit dwingt de *speler* om iets te gaan doen, wat spanning toevoegt.
    
    En je moet bepalen hoe lang je spel duurt. Als het twee uur kost om een *niveau* te halen, dan kan dat te lang zijn voor een simpel platformspel. Let op: de *speler* kan het gevoel krijgen dat het allemaal te makkelijk gaat als hij een opdracht in een paar minuten af heeft.
    > ### Bekijk je spelplan opnieuw!
    Pak je plan er weer bij en schrijf de antwoorden op op de volgende vragen:
    * Wat kan de oorzaak zijn dat een *speler* verliest?
    * Wat kan een *speler* doen om te voorkomen dat hij verliest?
    * Wat is de ideale tijdsduur van het spel, als een *speler* goed speelt?
