1. ## Objecten en variabelen
    Elk spel heeft onderdelen die met andere onderdelen gecombineerd worden om een ervaring te creëren. Voorbeeld: een racespel zal auto's, wegen en omgeving rond de wegen nodig hebben. Er kan zelfs een straat, straatverlichting, een lucht, de zon of de maan of sterren nodig hebben.
    Je moet bepalen welke *objecten* de speler **kan zien** in het spel, je moet ook bepalen wat de speler allemaal **niet kan zien**. Voorbeeld: een auto kan de snelheid in beeld hebben, maar het kan ook verborgen zijn voor de speler. Het spel kan tonen dat de tijd voorbij gaar, of een overzicht van spullen die een speler al dan niet heeft. De speler kan een aantal levens hebben.
    Als je eenmaal bepaald hebt wat je spel allemaal nodig heeft, moet je het toevoegen aan je spel. *Objecten* zijn vormen of afbeeldingen die geanimeerd kunnen zijn, informatie die niet zichtbaar is zijn *variabelen* die het spel opslaat en gebruikt voor berekeningen.
    > ## Bekijk je spelplan opnieuw
    Pak je spelplan er weer bij en voeg antwoorden toe op de volgende vragen:
    * Welke *objecten* bestaan er in de spelwereld die ik aan het bouwen ben?
    * Welke onzichtbare waaarden (*variabelen*) bestaan er in de spelwereld die ik aan het bouwen ben?

2. ## Obstakels
    Je hebt het *doel* van je spel bepaald en welke *objecten* er in het spel zitten. Nu is het tijd om de rest van de spelonderdelen te gebruiken om *obstakels* te maken die het moeilijker maken om het *doel* te bereiken. Zonder *obstakels* kan een speler met één druk op de knop het *doel* bereiken.
    *Obstakels* kunnen bewegen, zoals vijanden, of stil staan, zoals dozen waarover de speler moet springen. Ze kunnen een bepaalde manier van bewegen hebben, bijvoorbeeld op en neer, of kunnen beïnvloed worden door de speler, bijvoorbeeld: ze bewegen altijd richting het *karakter*.
    Deze *obstakels* vereisen kundigheid van de spelers. Zij moeten ontdekken war ze kunnen doen om *obstakels* te vermijden en waardoor ze het spel *verliezen*. Dan moeten ze oefenen om deze *obstakels* te verslaan of minder vaak tegen te komen. Later in het spel kunnen er meer of verschillende obstakels voorkomen.
    > ## Bekijk je spelplan opnieuw
    Pak je spelplan er weer bij en voeg antwoorden toe op de volgende vragen:
    * Hoe kun je voorkomen dat een speler *wint*?
    * Hoe gedraagt elk *obstakel* zich in het spel?
    * Wat kan een speler doen om een *obstakel* te verslaan?
