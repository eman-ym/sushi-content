1. ## Begin klein
    Een geweldig spel is er niet één met honderden verschillende *spelkarakters* of duizend niveaus, maar één met een speelbaar *karakter* of vijf niveaus die allemaal *leuk* zijn. Een spel dat zich teveel richt op extra inhoud zonder dat die inhoud *leuk* is maakt dat de speler die inhoud niet tegen wil komen.
    Voordat je bepaalt wat je wilt toevoegen aan je spel, bepaal je eerst wat je spel *echt nodig heeft*. Zoek het kleinste onderdeel van je spel, bouw dat op en probeer het uit. Als het niet goed is, probeer je de problemen op te lossen. Als het wel goed is, kun je bepalen of je er meer dingen aan toe wilt voegen.
    > ## Bekijk je spelplan opnieuw
    Pak je spelplan er weer bij en beantwoord de volgende belangrijke vraag:
    * Wat is het *hart* van het spel? Wat heeft het spel **nodig** en wat is slechts **leuk om erbij te hebben**?

2. ## Alles samenvoegen
    Een spel heeft *spelobjecten*, gevoel, achtergronden, animaties, geluiden, muziek, *besturingselementen*, *interacties*, regels, natuurkunde, menu's, verborgen *variabelen* en een steeds veranderende staat. Het kan ook bugs hebben: onbedoelde interacties, fouten en crashes!
    Het kost veel werk om al deze onderdelen te creëren en samen te voegen tot een speelbaar spel. De beste manier om dit te doen is het hele spel in kleine taken te verdelen en om **het kleinst mogelijke spel** te maken waarmee je kunt beginnen.
    Een spel is niet af tot het uitgebreid *getest* is. Vraag je vrienden, docenten of familie om je spel uit te proberen! Luister naar ze, ontdek wat zij leuk vonden aan het spel, wat goed werkte en wat niet, of het spel te kort of te lang was, of ze het opnieuw wilden spelen.
    Stop niet met werken aan je spel tot je vijf *testen* hebt gedaan waaruit bleek dat je niets meer hoefde te veranderen naar aanleiding van de suggesties van de testspelers.
    Als dat gebeurt: **Gefeliciteerd, je eerste spel is klaar!!!**
